### *Поки курс в розробці, він знаходиться в гілці gh-pages*

## Практичне програмування на Python

Базою для цього курсу став інший курс по Пітону [Practical Python](https://dabeaz-course.github.io/practical-python/) від [@dabeaz](https://github.com/dabeaz). Оригінальний курс зроблений під Python 3.6, а тут ми працюватимемо з Python 3.8, - великої різниці між цими версіями нема.

Лінки на автора оригіналу - David Beazley [https://dabeaz.com](https://dabeaz.com), Twitter [@dabeaz](https://twitter.com/dabeaz)

Переклад та адаптація українською - Сергій Легкий [https://sergilehkyi.com](https://sergilehkyi.com), [LinkedIn](https://www.linkedin.com/in/serhiilehkyi/), [Twitter](https://twitter.com/sergi_lehkyi), [Instagram](https://www.instagram.com/sergilehkyi/), [Medium](https://medium.com/@sergilehkyi).

## Отже, що це за курс?
Матеріал, який ви бачите тут, є основою навчального курсу Python під керівництвом інструктора, який використовується для корпоративного навчання та підвищення кваліфікації. Він постійно розвивається з 2007 року і перевіряється в реальних класах. Зазвичай його викладають особисто протягом трьох-чотирьох днів, що вимагає приблизно 25-35 годин інтенсивної роботи. Це включає в себе виконання приблизно 130 практичних вправ з кодування.

## Цільова аудиторія
Студенти цього курсу, як правило, є професійними вченими, інженерами та програмістами, які вже мають досвід роботи принаймні з однією із мов програмування. Це не "Програмування для новачків". Попередні знання Python не потрібні, але передбачається знання загальних тем програмування. Більшість учасників знаходять курс складним, навіть якщо вони вже трохи програмували на Python.

## Цілі курсу
Метою цього курсу є охоплення основоположних аспектів програмування на Python з акцентом на написанні скриптів, маніпулюванні даними та організації програм. До кінця цього курсу студенти повинні мати можливість самостійно починати писати корисні програми на Python або розуміти та змінювати код Python, написаний їхніми колегами.

## Передумови
Щоб завершити цей курс, вам не потрібно нічого іншого, як базова інсталяція Python 3.8 або новішої версії та час для виконання практичних завдань.

## Чим цей курс не є
Це не курс для абсолютних початківців щодо програмування комп’ютера. Передбачається, що ви вже маєте досвід програмування на іншій мові програмування або на самому Python.

Це не курс з веб-розробки. Це зовсім інший цирк. Однак, якщо ви залишитеся в цьому цирку, ви все одно побачите кілька цікавих виступів – тільки нічого з тваринами.

Це не курс для інженерів-програмістів про те, як писати або підтримувати програму Python на мільйон рядків. Я не пишу такі програми, як і більшість компаній, які використовують Python, і ви також не повинні. Видаліть уже щось!

## Та давайте вже починати!
Спокійно, спокійно. Вам [СЮДИ](Course/Contents.md).

## Подяки
Безсумнівно автору - Девіду. Він також відзначає інших людей, тому я теж додам їх сюди.

Льоренс Мунтанер зіграв важливу роль у перетворенні змісту курсу з Apple Keynote в онлайн-структуру, яку ви бачите тут.

Протягом останніх 12 років цей курс в той чи інший час проводили різні викладачі. Сюди входять (в алфавітному порядку): Нед Батчелдер, Хуан Пабло Клод, Марк Феннер, Майкл Форд, Метт Харрісон, Реймонд Хеттінгер, Деніел Кляйн, Тревіс Оліфант, Джеймс Пауелл, Майкл Селік, Х'юго Ши, Ян Стоукс-Ріс, Ярко Тимцюрак, Браян Ван де Вен, Пітер Ван і Марк Вібе.

Девід також дякує тисячам студентів, які пройшли цей курс і зробили свій внесок у його успіх своїми відгуками та обговореннями.

## Питання та відповіді
### П: Чи є відео до курсу, які я можу переглянути?
Ні. Цей курс присвячений тому, щоб ви писали код на Python, а не спостерігали за кимось іншим.

### П: Як цей курс ліцензується?
Практичне програмування на Python (оригінал) ліцензується за міжнародною ліцензією Creative Commons Attribution ShareAlike 4.0. Перекладена версія також.

### П: Чи можу я використовувати цей матеріал для викладання власного курсу Python?
Так, якщо надано відповідну атрибуцію.

### П: Чи можу я перекласти курс іншою мовою?
Так, це було б чудово. Надішліть мені посилання, коли закінчите. (Саме цим ми тут і займаємося ;)

### П: Чи можу я вести пряму трансляцію курсу чи зняти відео?
Так, звичайно! Ви, скоріше за все, багато чого вивчите з Python, поки будете це робити.

### П: Чому не було висвітлено тему X?
Матеріалу лише стільки, що можна покрити за 3-4 дні. Якщо його нема, то, ймовірно, тому що його колись покривали, та від нього в людей вибухали голови або взагалі просто не вистачало часу, щоб покрити його. Крім того, це курс, а не довідковий посібник із Python. Хочете всі-всі теми - читайте документацію.

### П: Ви приймаєте pull requests?
Звіти про помилки цінуються і можуть бути подані за допомогою засобу відстеження проблем ([issue tracker](https://github.com/slehkyi/python-course-ua/issues)). Pull requestи не приймаються, окрім як по запрошенню. Спершу подайте заявку.
